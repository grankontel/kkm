## Kontribisyon

### Dwa é règlèman

![Licence Creative Commons CC-by-SA 4.0](https://i.creativecommons.org/l/by-sa/4.0/88x31.png "Licence Creative Commons Attribution -  Partage dans les Mêmes Conditions 4.0 International")

Chak moun andwa :

* Distribyé travay-la an gou a-y, jan i anvi
* Adapté travay-la pou sa li-menm bizwen fè

Dèstan i ka asèpté :

* Di ola orijinal-la yé, é di ka i chanjé adan orijinal-la
* Ba moun menm dwa asi modifikasyon i fè, ki sé dwa-ma mwen-menm ka ba-y la

### Modifikasyon

An mèt travay-la si [GitHub](https://github.com/grankontel/kkm) sé on sistèm ka pèwmèt jéré kontribisyon a chak moun fasilman. I ka pèwmèt osi ou diskité pi fasilman alantou a chak modfikasyon moun pwopozé.

Si ou vé pawtisipé, prèmyé biten fo-w dè, sé enskri-w asi GitHub, pa ni ayen a péyé.

Aprésa, mi sa pou-w fè :

1. Ay asi paj-la ou vé modifyé-la, é pijé lyen pou modifyé-la ki anho, adwat.   
La ou ké vwè i ka wouvè on paj ba-w otila ou pé modifyé sa ou vé modifyé.
2. Mèt on ti prézantasyon a modifisyon-la ou fè-la
3. Chawzi "create a pull request"
4. Pijé "propose file change"

### Kèsyon

Si ni on biten ka tòtòy lèspri a-w men ou pa senten si fo-w modifyé, vométan ou pozé on "issue".

1. Gadé si on moun po ko pozé on pwoblèm ka sanm ta-w, [lakonsa](https://github.com/grankontel/kkm/issues)
2. Si ou pa vwè pon yonn, oben si ou pa senten sé menm biten ki ta-w, vométan ou ajouté kèsyon a-w, pou pon di sou pa pèd. Pou fè sa, fo-w pijé "New issue".

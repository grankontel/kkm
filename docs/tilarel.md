# 8. Tilarèl

A ki moman nou ka mèt tilarèl.

## 8.1 La ki ni tilarèl

Dabòpouyonn, nou ka mèt tilarèl pou [adjèktif posésif é pwonon](posesyon.md).

### Konpléman a vèb

**mwen/vou/li/nou/zòt/yo** ka pran on tilarèl lawvwè i ka sèvi konpléman a on vèb (varé-mwen, sonjé-yo atann-zòt...).
Men tansyon pou ka konfonn la sé on pwonon douvan on vèb ka vin apré.

```
Sonjé yo ka vin dèmen.
```

### &lt; Pwonon &gt; + Tousèl

Nou ma maké :

* mwen-tousèl
* vou-tousèl
* li-tousèl
* nou-tousèl
* zòt-tousèl
* yo-tousèl

### &lt; Pwonon &gt; + Menm

Nou ma maké :

* mwen-menm
* vou-menm
* li-menm
* nou-menm
* zòt-menm
* yo-menm

## 8.2 La ki pa ni tilarèl

### &lt; Pwonon &gt; + chak

Nou ma maké :

* nouchak
* yochak

### &lt; Pwonon &gt; + tout

Nou ma maké :

* noutout
* yotout

### Rajouté "wou"

Lawvwè nou ka rajouté wou douvan vèwb lawvwè on aksyon ka fèt on dézyèm fwa, nou pa ka mèt tilarèl.

* I baré-y, i woubaré-y
* I wouspété, i wouwouspété
* I varé, i wouvaré
* ...

### "La" pa ka toujou ni on tilarèl douvan-y

#### La apré vèwb

Pa ni tilarèl douvan "la", lawvwè i apré on vèwb.

```
Liv-la ou mandé la.
```

#### La apré on prèmyé la

Pa ni tilarèl douvan "la", lawvwè i apré on prèmyé la.

```
Zazyèt-la la, pran-y ban-mwen.
```


